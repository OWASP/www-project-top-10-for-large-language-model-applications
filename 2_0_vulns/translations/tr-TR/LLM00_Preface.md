## Proje Liderleri'nden Mektup

OWASP Büyük Dil Modeli (BDM) Uygulamaları için En Önemli 10, 2023 yılında Yapay Zeka uygulamalarına özgü güvenlik sorunlarını vurgulamak ve ele almak amacıyla topluluk güdümlü bir çaba olarak başladı. O zamandan beri teknoloji, endüstriler ve uygulamalar boyunca yayılmaya devam etti ve beraberindeki riskler de aynı şekilde arttı. Büyük Dil Modelleri müşteri etkileşimlerinden iç operasyonlara kadar her alana daha derinlemesine entegre edildikçe, geliştiriciler ve güvenlik uzmanları yeni güvenlik açıkları keşfediyor ve bunlarla mücadele etmenin yollarını buluyor.

2023 listesi, güvenli BDM kullanımı konusunda farkındalık oluşturma ve temel oluşturma açısından büyük bir başarıydı, ancak o zamandan beri çok daha fazlasını öğrendik. Bu yeni 2025 versiyonunda, dünya çapından daha geniş ve çeşitli bir katılımcı grubuyla çalıştık; hepsi bu listenin oluşmasına katkı sağladı. Süreç, beyin fırtınası oturumları, oylamalar ve BDM uygulama güvenliği alanında aktif olarak çalışan profesyonellerden gelen sahadan geri bildirimleri içeriyordu; bu profesyoneller girdilere katkıda bulunarak veya geri bildirimlerle bunları geliştirerek sürece dahil oldular. Her bir görüş, bu yeni sürümü mümkün olduğunca kapsamlı ve pratik hale getirmek için kritik öneme sahipti.

### 2025 En Önemli 10'daki Yenilikler

2025 listesi, mevcut risklerin daha iyi anlaşılmasını yansıtıyor ve BDM'lerin günümüzde gerçek dünya uygulamalarında nasıl kullanıldığına dair kritik güncellemeler sunuyor. Örneğin, **Sınırsız Tüketim**, daha önce Hizmet Reddi olarak bilinen riski genişleterek kaynak yönetimi ve beklenmeyen maliyetlerle ilgili riskleri de kapsıyor; büyük ölçekli BDM dağıtımlarında bu durum acil bir sorun haline gelmiştir.

**Vektör ve Gömme** girişi, topluluğun Erişim Destekli Üretim (RAG) ve diğer gömme tabanlı yöntemlerin güvenliğine yönelik rehberlik taleplerini karşılıyor; bu yöntemler artık model çıktılarını temellendirmek için temel uygulamalar haline geldi.

Ayrıca, topluluk tarafından yoğun talep gören ve gerçek dünya saldırılarının yaşandığı bir alanı ele almak için **Sistem İstemi Sızıntısı**'nı ekledik. Birçok uygulama, istemlerin güvenli bir şekilde izole edildiğini varsayıyordu; ancak yakın zamandaki olaylar, geliştiricilerin bu istemlerdeki bilgilerin gizli kalacağını güvenle varsayamayacağını gösterdi.

**Aşırı Yetki**, BDM'lere daha fazla özerklik verebilen ajan tabanlı mimarilerin artan kullanımı göz önüne alınarak genişletildi. BDM'lerin etmen olarak veya eklenti ortamlarında çalıştığı durumlarda, denetlenmeyen izinler istenmeyen veya riskli eylemlere yol açabiliyor; bu da bu girişi her zamankinden daha kritik hale getiriyor.

### İleriye Doğru

Teknolojinin kendisi gibi, bu liste de açık kaynak topluluğunun içgörülerinin ve deneyimlerinin bir ürünüdür. Farklı sektörlerden geliştiriciler, veri bilimciler ve güvenlik uzmanlarının katkılarıyla şekillenmiştir; hepsi daha güvenli yapay zeka uygulamaları oluşturmaya kendilerini adamıştır. Sizlerle 2025 versiyonunu paylaşmaktan gurur duyuyoruz; BDM'leri etkili bir şekilde güvence altına almanız için gerekli araçları ve bilgileri sunacağına inanıyoruz.

Bu çalışmayı bir araya getiren herkese ve kullanmaya ve geliştirmeye devam edenlere teşekkür ederiz. Sizlerle birlikte bu çalışmanın parçası olmaktan mutluluk duyuyoruz.

#### Steve Wilson

Proje Lideri
OWASP Büyük Dil Modeli Uygulamaları için En Önemli 10
LinkedIn: <https://www.linkedin.com/in/wilsonsd/>

#### Ads Dawson

Teknik Lider & Güvenlik Açıkları Giriş Lideri
OWASP Büyük Dil Modeli Uygulamaları için En Önemli 10
LinkedIn: <https://www.linkedin.com/in/adamdawson0/>


### Turkish Translation Team
Mehmet Ali Özer
LinkedIn: <https://www.linkedin.com/in/maliozer/>

Alaeddin Selçuk Gürel
LinkedIn: <https://www.linkedin.com/in/alaeddin-sel%C3%A7uk-g%C3%BCrel-549594144/>

Serdar Helli
LinkedIn: <https://www.linkedin.com/in/serdar-helli-85bb201a3/>

Berhan Türkü Ay
LinkedIn: <https://www.linkedin.com/in/beerhan/>

Ayşe Gökçen Kavaz
LinkedIn: <https://www.linkedin.com/in/gokcenkavaz/>

Aydın Gerek
LinkedIn: <https://www.linkedin.com/in/aydingerek/>


### Bu Çeviri Hakkında

OWASP Büyük Dil Modeli Uygulamaları için En Önemli 10'un teknik ve kritik doğasını göz önünde bulundurarak, bu çevirinin oluşturulmasında bilinçli olarak yalnızca insan çevirmenleri kullanmayı tercih ettik. Yukarıda listelenen çevirmenler, hem orijinal içeriğin derin teknik bilgisine sahipler hem de bu çeviriyi başarılı kılmak için gerekli dil akıcılığına sahipler.

#### Talesh Seeparsan
Çeviri Lideri, OWASP Yapay Zeka Uygulamaları için En Önemli 10 BDM
LinkedIn: https://www.linkedin.com/in/talesh/
