## Επιστολή των Επικεφαλείς του Έργου

Το OWASP Top 10 για Εφαρμογές Μεγάλων Γλωσσικών Μοντέλων (LLM) ξεκίνησε το 2023 ως μια προσπάθεια της κοινότητας να αναδείξει και να αντιμετωπίσει θέματα ασφάλειας ειδικά για εφαρμογές τεχνητής νοημοσύνης. Έκτοτε, η τεχνολογία συνέχισε να εξαπλώνεται σε διάφορους κλάδους και εφαρμογές και το ίδιο συνέβη με τους συναφείς κινδύνους. Καθώς τα LLM ενσωματώνονται όλο και πιο περισσότερο σε πλήθος δραστηριοτήτων, από τις αλληλεπιδράσεις με τους πελάτες έως τις εσωτερικές λειτουργίες, οι προγραμματιστές και οι επαγγελματίες ασφαλείας ανακαλύπτουν νέα τρωτά σημεία αλλά και τρόπους αντιμετώπισής τους.

Ο κατάλογος του 2023 ήταν μια μεγάλη επιτυχία για την ευαισθητοποίηση και τη συγκρότηση μιας βάσης για την ασφαλή χρήση των LLM, αλλά στο μεσοδιάστημα  αποκτήσαμε ακόμη περισσότερα στοιχεία. Στη νέα έκδοση του 2025, συνεργαστήκαμε με μια μεγαλύτερη, πιο ποικιλόμορφη ομάδα συνεισφερόντων παγκοσμίως, οι οποίοι συνέβαλαν στη διαμόρφωση του καταλόγου. Η διαδικασία περιελάμβανε συνεδρίες καταιγισμού ιδεών, ψηφοφορίες και ανατροφοδότηση από τον πραγματικό κόσμο από επαγγελματίες που ασχολούνται με την ασφάλεια εφαρμογών LLM, είτε συνεισφέροντας είτε βελτιώνοντας αυτές τις καταχωρήσεις μέσω σχολίων. Κάθε άποψη ήταν καθοριστικής σημασίας για να γίνει αυτή η νέα έκδοση όσο το δυνατόν πιο εμπεριστατωμένη και πρακτική.

### Τι νέο υπάρχει στο Top 10 του 2025

Ο κατάλογος του 2025 αντικατοπτρίζει την καλύτερη κατανόηση των υφιστάμενων κινδύνων και εισάγει κρίσιμες ενημερώσεις σχετικά με τον τρόπο με τον οποίο χρησιμοποιούνται τα LLM σε πραγματικές εφαρμογές σήμερα. Για παράδειγμα, η **Απεριόριστη Κατανάλωση (Unbounded Consumption)** επεκτείνει αυτό που προηγουμένως ονομαζόταν Άρνηση Υπηρεσίας (Denial of Service) για να συμπεριλάβει κινδύνους γύρω από τη διαχείριση πόρων και το απροσδόκητο κόστος - ένα πιεστικό ζήτημα σε μεγάλης κλίμακας αναπτύξεις LLM.

Η καταχώρηση **Διανύσματα και Ενσωματώσεις (Vector and Embeddings)** ανταποκρίνεται στα αιτήματα της κοινότητας για καθοδήγηση σχετικά με την εξασφάλιση της διαδικασίας παραγωγής επαυξημένης ανάκτησης (Retrieval-Augmented Generation - RAG) και άλλων μεθόδων που βασίζονται στην ενσωμάτωση, οι οποίες αποτελούν πλέον βασικές πρακτικές για τη θεμελίωση των αποτελεσμάτων των μοντέλων.

Προσθέσαμε επίσης την απειλή **Διαρροή Προτροπής Συστήματος (System Prompt Leakage)** για να καλύψουμε μια περιοχή που έχει διαπιστωθεί εκμετάλευση αδυναμιών και ζητήθηκε έντονα από την κοινότητα. Πολλές εφαρμογές υπέθεσαν ότι οι προτροπές ήταν ασφαλώς απομονωμένες, αλλά πρόσφατα περιστατικά έδειξαν ότι οι προγραμματιστές δεν μπορούν να υποθέσουν με ασφάλεια ότι οι πληροφορίες σε αυτές τις προτροπές παραμένουν μυστικές.

Η απειλή **Υπερβολική Εξουσιοδότηση (Excessive Agency)** έχει επεκταθεί, δεδομένης της αυξημένης χρήσης της αρχιτεκτονικής πρακτόρων που μπορεί να δώσει στα LLM μεγαλύτερη αυτονομία.  Με τα LLM που ενεργούν ως πράκτορες ή σε περιβάλλοντα plug-in, τα μη ελεγχόμενα δικαιώματα μπορούν να οδηγήσουν σε ακούσιες ή επικίνδυνες ενέργειες, καθιστώντας αυτή την απειλή πιο κρίσιμη από ποτέ.

### Προοπτικές

Όπως και η ίδια η τεχνολογία, ο κατάλογος αυτός είναι προϊόν των γνώσεων και των εμπειριών της κοινότητας ανοιχτού κώδικα. Έχει διαμορφωθεί από τις συνεισφορές προγραμματιστών, επιστημόνων δεδομένων και εμπειρογνωμόνων ασφαλείας από όλους τους τομείς, οι οποίοι έχουν δεσμευτεί να δημιουργήσουν ασφαλέστερες εφαρμογές τεχνητής νοημοσύνης. Είμαστε υπερήφανοι που μοιραζόμαστε μαζί σας την έκδοση 2025 και ελπίζουμε να σας παρέχει τα εργαλεία και τις γνώσεις για να ασφαλίσετε αποτελεσματικά τα LLM.

Ευχαριστούμε όλους όσους βοήθησαν να υλοποιηθεί η λίστα και όσους συνεχίζουν να τη χρησιμοποιούν και να τη βελτιώνουν. Είμαστε ευγνώμονες που συμμετέχουμε σε αυτό το έργο μαζί σας.


#### Steve Wilson
Επικεφαλής έργου
OWASP Top 10 for Large Language Model Applications
LinkedIn: https://www.linkedin.com/in/wilsonsd/

#### Ads Dawson
Τεχνικός Υπεύθυνος & Επικεφαλής Καταχωρήσεων Ευπαθειών
OWASP Top 10 for Large Language Model Applications
LinkedIn: https://www.linkedin.com/in/adamdawson0/



### Ομάδα Ελληνικής Μετάφρασης
Aristeidis Zoumpakis
LinkedIn: https://www.linkedin.com/in/aristeidis-zoumpakis-9652532b/

### Σχετικά με αυτή τη μετάφραση
Αναγνωρίζοντας τον τεχνικό και κρίσιμο χαρακτήρα του OWASP Top 10 for Large Language Model Applications, επιλέξαμε συνειδητά να χρησιμοποιήσουμε μόνο φυσικούς μεταφραστές για τη δημιουργία αυτής της μετάφρασης. Οι μεταφραστές που αναφέρονται παραπάνω δεν έχουν μόνο βαθιά τεχνική γνώση του αρχικού περιεχομένου, αλλά και την ευχέρεια που απαιτείται για να επιτύχει αυτή η μετάφραση.

#### Talesh Seeparsan
Translation Lead, OWASP Top 10 for AI Applications LLM
LinkedIn: https://www.linkedin.com/in/talesh/
